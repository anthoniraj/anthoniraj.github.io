{"updated":"20181013","url":"https://annaitamil.github.io/json/vaalai_kummi.json","author":"கொங்கணவர்","title":"வாலை கும்மி","abbreviations":{"line1":"L1","line2":"L2","line3":"L3","line4":"L4","section":"SC"},"sections":["காப்பு : விநாயகர் துதி (பின் முடுகு வெண்பா)","காப்பு : விநாயகர் துதி","சரசுவதி துதி","சிவபெருமான் துதி","சுப்பிரமணியர் துதி","விஷ்ணு துதி","நந்தீசர் துதி","கும்மி"],"content":[{"SC":0,"L1":"கல்விநிறை வாலைப்பெண் காதலியென் றோதுகின்ற","L2":"செல்வியின்மேற் கும்மிதனைக் செப்புதற்கே - நல்விசய","L3":"நாதனின்சொல் வேதனஞ்சு போதன்மிஞ்சி மானகஞ்ச","L4":"பாதம்வஞ்ச நெஞ்சினில்வைப் போம்."},{"SC":1,"L1":"சத்தி சடாதரி வாலைப்பெண் ணாமந்த","L2":"உத்தமிமேற் கும்மிப் பாட்டுரைக்க","L3":"வித்தைக் குதவிய வொற்றைக்கொம் பாம்வாலை","L4":"சித்தி விநாயகன் காப்பாமே."},{"SC":2,"L1":"சித்தர்கள் போற்றிய வாலைப்பெண் ணாமந்த","L2":"சக்தியின் மேற்கும்மிப் பாட்டுரைக்கத்","L3":"தத்தமித் தோமென ஆடும் சரசுவதி","L4":"பத்தினி பொற்பதங் காப்பாமே."},{"SC":3,"L1":"எங்கும் நிறைந்தவள் வாலைப்பெண் ணாம்மாலின்","L2":"தங்கையின் மேற்கும்மி பாடுதற்குக்","L3":"கங்கை யணிசிவ சம்புவாம் சற்குரு","L4":"பங்கயப் பொற்பாதம் காப்பாமே."},{"SC":4,"L1":"ஞானப்பெண் ணாமருள் சோதிப்பெண் ணாமாதி","L2":"வாலைப்பெண் மேற்கும்மி பாடுதற்கு","L3":"மானைப் பெண்ணாக்கிய வள்ளிக் கிசைந்திடும்","L4":"மால்முரு கேசனும் காப்பாமே."},{"SC":5,"L1":"ஆண்டிப்பெண் ணாம்ராச பாண்டிப்பெண் ணாம்வாலை","L2":"அம்பிகை மேற்கும்மி பாடுதற்குக்","L3":"காண்டீபனாம் பணி பூண்டவன் வைகுந்தம்","L4":"ஆண்டவன் பொற்பதங் காப்பாமே."},{"SC":6,"L1":"அந்தரி சுந்தரி வாலைப்பெண் ணாமந்த","L2":"அம்பிகை மேற்கும்மி பாடுதற்குச்","L3":"சிந்தையில் முந்திநல் விந்தையாய் வந்திடும்","L4":"நந்தீசர் பொற்பதங் காப்பாமே."},{"SC":7,"L1":"தில்லையில் முல்லையி லெல்லையுளாடிய","L2":"வல்லவள் வாலைப்பெண் மீதினிலே","L3":"சல்லாபக் கும்மித் தமிழ்பா டவரும்","L4":"தொல்லைவினை போக்கும் வாலைப்பெண்ணே!"},{"SC":7,"L1":"மாதா பிதாகூட இல்லாம லேவெளி","L2":"மண்ணும் விண்ணுமுண்டு பண்ணவென்று","L3":"பேதை பெண் ணாமுதல் வாலைப்பெண் ணாளென்று","L4":"புகுந்தா ளிந்தப் புவியடக்கம்."},{"SC":7,"L1":"வேதமும் பூதமுண் டானது வும்வெளி","L2":"விஞ்ஞான சாத்திர மானதுவும்","L3":"நாதமுங் கீதமுண் டானதுவும் வழி","L4":"நான்சொல்லக் கேளடி வாலைப்பெண்ணே."},{"SC":7,"L1":"மூந்தச் செகங்களுண் டானது வும்முதல்","L2":"தெய்வமுந் தேவருண் டானதுவும்","L3":"விந்தையாய் வாலையுண் டானதுவும் ஞான","L4":"விளக்கம் பாரடி வாலைப்பெண்ணே."},{"SC":7,"L1":"அரிக்கு முந்தின தவ்வெழுத்தாம் பின்னும்","L2":"அரிக்குள் நின்றதும் அஞ்செழுத்தாம்","L3":"தரிக்கும் முந்தின தஞ்செழுத்தாம் வாசி","L4":"பரிக்குள் நின்றது மஞ்செழுத்தாம்."},{"SC":7,"L1":"ஆதியி லைந்தெழுத் தாயினாள் வாலைபெண்","L2":"ஐந்தெழுத் துமென்று பேரானாள்;","L3":"நாதியி னூமை யெழுத்தியவள் தானல்ல","L4":"ஞான வகையிவள் தானானாள்."},{"SC":7,"L1":"ஊமை யெழுத்தே யுடலாச்சு மற்றும்","L2":"ஓமென் றெழுத்தே யுயிராச்சு","L3":"ஆமிந் தெழுத்தை யறிந்துகொண்டு விளை","L4":"யாடிக் கும்மி யடியுங்கடி."},{"SC":7,"L1":"செகம் படைத்ததும் அஞ்செழுத்தாம் பின்னும்","L2":"சீவன் படைத்ததும் அஞ்செழுத்தாம்","L3":"உகமு டிந்தது மஞ்செழுத்தாம் பின்னும்","L4":"உற்பன மானது மஞ்செழுத்தாம்."},{"SC":7,"L1":"சாத்திரம் பார்த்த்தாலுந் தானுமென்ன? வேதம்","L2":"தானுமே பார்த்திருந் தாலுமென்ன?","L3":"சூத்திரம் பார்த்தல்லோ ஆளவேணு மஞ்சு","L4":"சொல்லை யறிந்தல்லோ காணவேணும்?"},{"SC":7,"L1":"காணாது கிட்டாதே எட்டாதே அஞ்சில்","L2":"காரிய மில்லையென் றேநினைத்தால்","L3":"காணாதுங் காணலா மஞ்செழுத் தாலதில்","L4":"காரிய முண்டுதியானஞ் செய்தால்."},{"SC":7,"L1":"ஆயனு மைந்தா மெழுத்துக்குள் ளேயறி","L2":"வாயனு மைந்தா மெழுத்துக்குள்ளே","L3":"வாயனு மைந்தாம் எழுத்துக்குள் ளேயிந்த","L4":"வாலையு மைந்தாம் எழுத்துக்குள்ளே."},{"SC":7,"L1":"அஞ்செழுத் தானதும் எட்டெழுத்தாம் பின்னும்","L2":"ஐம்பத்தோர் அட்சரந் தானாச்சு","L3":"நெஞ்செழுத் தாலே நிலையா மலந்த","L4":"நிசந்தெ ரியுமோ வாலைப்பெண்ணே!"},{"SC":7,"L1":"ஏய்க்கு தேய்க்கு ஐந்செழுத் துவதை","L2":"எட்டிப் பிடித்துக்கொளிரண் டெழுத்தை","L3":"நோக்கிக்கொள் வாசியை மேலாக வாசி","L4":"நிலையைப் பாரடி வாலைப்பெண்ணே?"},{"SC":7,"L1":"சிதம்பர சக்கரந் தானறிவா ரிந்தச்","L2":"சீமையி லுள்ள பெரியோர்கள்","L3":"சிதம்பர சக்கர மென்றால் அதற்குள்ளே","L4":"தெய்வத்தை யல்லோ அறியவேணும்!"},{"SC":7,"L1":"மனமு மதியு மில்லாவிடில் வழி","L2":"மாறுதல் சொல்லியேயென்ன செய்வாள் ?","L3":"மனமு றுதியும் வைக்கவேணும் பின்னும்","L4":"வாலைக் கிருபையுண் டாகவேணும்."},{"SC":7,"L1":"இனிவெ ளியினிற் சொல்லா தேயெழில்","L2":"தீமட்டு திந்தவரி விழிக்கே","L3":"கனிமொ ழிச்சியீர் வாருங்கடி கொஞ்சங்","L4":"கருவைச் சொல்லுவேன் கேளுங்கடி."},{"SC":7,"L1":"ஊத்தைச் சடலமென் றெண்ணாதே இதை","L2":"உப்பிட்ட பாண்டமென் றெண்ணாதே","L3":"பார்த்த பேருக்கே ஊத்தையில் லையிதைப்","L4":"பார்த்துக்கொள் உன்ற னுடலுக்குள்ளே."},{"SC":7,"L1":"உச்சிக்கு நேராயுண் ணாவுக்கு மேல்நிதம்","L2":"வைத்த விளக்கும் எரியுதடி","L3":"அச்சுள்ள விளக்கு வாலையடி அவி","L4":"யாம லெரியுது வாலைப்பெண்ணே!"},{"SC":7,"L1":"எரியு தேஅறு வீட்டினி லேயதில்","L2":"எண்ணெயில் லையமிழ் தண்ணீரில்லை","L3":"தெரியுது போக வழியுமில்லை பாதை","L4":"சிக்குது சிக்குது வாலைப்பெண்ணே."},{"SC":7,"L1":"சிலம்பொலி யென்னக் கேட்குமடி மெத்த","L2":"சிக்குள்ள பாதை துடுக்கமடி","L3":"வலம்புரி யச்சங்கமூது மடி மேலே","L4":"வாசியைப் பாரடி வாலைப்பெண்ணே!"},{"SC":7,"L1":"வாசிப் பழக்க மறியவே ணும்மற்றும்","L2":"மண்டல வீடுகள் கட்டவேணும்","L3":"நாசி வழிக்கொண்டு யோகமும் வாசியும்","L4":"நாட்டத்தைப் பாரடி வாலைப்பெண்ணே!"},{"SC":7,"L1":"முச்சுடரான விளக்கி னுள்ளே மூல","L2":"மண்டல வாசி வழக்கத்திலே","L3":"எச்சுடராகி அந்தச் சுடர் வாலை","L4":"இவள்விட வேறில்லை வாலைப்பெண்ணே!"},{"SC":7,"L1":"சூடாமல் வாலை இருக்கிறதும் பரி","L2":"சித்த சிவனுக்குள் ளானதனால்","L3":"வீடாமல் வாசி பழக்கத்தை பாருநாம்","L4":"மேல்வீடு காணலாம் வாலைப்பெண்ணே!"},{"SC":7,"L1":"மேல்வீடு கண்டவன் பாணியடி விண்ணில்","L2":"விளக்கில் நின்றவன் வாணியடி","L3":"தாய்வீடு கண்டவன் ஞானியடி பரி","L4":"தாண்டிக் கொண்டான்பட் டாணியடி."},{"SC":7,"L1":"அத்தியி லேகரம் பத்தியி லேமனம்","L2":"புத்தியி லேநடு மத்தியிலே","L3":"நெற்றி சதாசிவ மென்றுசொன் னேனுன்றன்","L4":"நிலைமையைப் பாரடி வாலைப்பெண்ணே!"},{"SC":7,"L1":"அழுத்தி லேசொல்லஞ் செழுத்தி லேநானும்","L2":"வழுத்தி னேன்ஞானப் பழத்திலே","L3":"கழுத்தி லேமயேச் வரனு முண்டுகண்","L4":"கண்டு பாரடி வாலைப்பெண்ணே!"},{"SC":7,"L1":"அஞ்சிலே பிஞ்சிலே வஞ்சியரே நிதம்","L2":"கொஞ்சி விளையாடும் வஞ்சியரே","L3":"நெஞ்சிலே ருத்திரன் சூழிருப்பா னவன்","L4":"நேருட னாமடி வாலைப்பெண்ணே!"},{"SC":7,"L1":"தொந்தியி லேநடு பந்தியிலே திடச்","L2":"சிந்தையி லேமுந்தி உன்றனுடன்","L3":"உந்தியில் விட்ணுவுந் தாமிருப் பாரிதை","L4":"உண்மையாய்ப் பாரடி வாலைப்பெண்ணே!"},{"SC":7,"L1":"ஆலத்திலே இந்த ஞாலத்திலே வருங்","L2":"காலத்தி லேயனு கூலத்திலே","L3":"முலத்திலே பிரமன் தானிருந் துவாசி","L4":"முடிக்கிறான் பிண்டம் பிடிக்கிறானே."},{"SC":7,"L1":"தேருமுண் டைஞ்சூறாம் ஆணியுண்டே அதில்","L2":"தேவரு முண்டுசங் கீதமுண்டே","L3":"ஆருண்டு பாரடி வாலைத்தெய் வம்மதிலே","L4":"அடக்கந் தானடி வாலைப்பெண்ணே!"},{"SC":7,"L1":"ஒன்பது வாயில்கொள் கோட்டையுண் டேஅதில்","L2":"உள்ளே நிலைக்கார ரஞ்சுபேராம்","L3":"அன்புடனே பரிகாரர்கள் ஆறு பேர்","L4":"அடக்கந் தானடி வாலைப்பெண்ணே!"},{"SC":7,"L1":"இந்த விதத்திலே தேகத்திலே தெய்வம்","L2":"இருக்கையில் புத்திக் கறிக்கையினால்","L3":"சந்தோட வாலையைப் பாராமல் மனிதர்","L4":"சாகிற தேதடி வாலைப்பெண்ணே!"},{"SC":7,"L1":"நகார திட்டிப்பே ஆனதனால் வீடு","L2":"வான வகார நயமாச்சு!","L3":"உகார முச்சி சிரசாச்சே இதை","L4":"உற்றுப் பாரடி வாலைப்பெண்ணே!"},{"SC":7,"L1":"வகார மானதே ஓசையாச்சே அந்த","L2":"மகார மானது மாய்கையாச்சே","L3":"சிகார மானது மாய்கையாச்சே இதைத்","L4":"தெளிந்து பாரடி வாலைப்பெண்ணே!"},{"SC":7,"L1":"ஓமென்ற அட்சரந் தானுமுண்டு அதற்குள்","L2":"ஊமை யெழுத்து மிருக்குதடி;","L3":"நாமிந்தெ ழுத்தை யறிந்துகொண் டோ ம்வினை","L4":"நாடிப் பாரடி வாலைப்பெண்ணே!"},{"SC":7,"L1":"கட்டாத காளையைக் கட்டவே ணுமாசை","L2":"வெட்டவே ணும்வாசி யொட்டவேணும்","L3":"எட்டாத கொம்பை வளைக்கவே ணுங்காயம்","L4":"என்றைக் கிருக்குமோ வாலைப்பெண்ணே!"},{"SC":7,"L1":"இருந்த மார்க்க்கமாய்த் தானிருந்து வாசி","L2":"ஏற்காம லேதான டக்கவேணும்","L3":"திரிந்தே ஓடிய லைந்துவெந்து தேகம்","L4":"இறந்து போச்சுதே வாலைப்பெண்ணே!"},{"SC":7,"L1":"பூத்த மலராலே பிஞ்சுமுண்டே அதில்","L2":"பூவில்லா பிஞ்சும் அநேகமுண்டு","L3":"மூத்த மகனாலே வாழ்வுண்டு மற்ற","L4":"மூன்று பேராலே அழிவுமுண்டு!"},{"SC":7,"L1":"கற்புள்ள மாதர் குலம்வாழ்க நின்ற","L2":"கற்பை யளித்தவரே வாழ்க!","L3":"சிற்பர னைப் போற்றி கும்மியடி","L4":"தற்பரனைப் போற்றி கும்மியடி."},{"SC":7,"L1":"அஞ்சி னிலேரெண் டழிந்ததில் லையஞ்","L2":"சாறிலேயும் நாலொழிந்த தில்லை","L3":"பிஞ்சிலே பூவிலே துஞ்சுவ தாம்அது","L4":"பேணிப் போடலாம் வாலைப்பெண்ணே!"},{"SC":7,"L1":"கையில்லாக் குட்டையன் கட்டிக்கிட்டா னிரு","L2":"காலில்லா நெட்டையன் முட்டிக்கிட்டான்","L3":"ஈயில்லாத் தேனெனத் துண்டுவிட் டானது","L4":"இனிக்கு தில்லையே வாலைப்பெண்ணே!"},{"SC":7,"L1":"மேலூரு கோட்டைக்கே ஆதரவாய் நன்றாய்","L2":"விளக்கு கன்னனூர்ப் பாதையிலே","L3":"காலூரு வம்பலம் விட்டத னாலது","L4":"கடுநடை யடி வாலைப்பெண்ணே!"},{"SC":7,"L1":"தொண்டையுள் முக்கோணக் கோட்டையிலே இதில்","L2":"தொத்திக் கொடிமரம் நாட்டையிலே","L3":"சண்டை செய்துவந்தே ஓடிப்போனாள் கோட்டை","L4":"வெந்து தணலாச்சு வாலைப்பெண்ணே!"},{"SC":7,"L1":"ஆசை வலைக்குள் அகப்பட்டதும் வீடு","L2":"அப்போதே வெந்தே அழிந்திட்டதும்","L3":"பாச வலைவந்து மூடியதும் ஈசன்","L4":"பாதத்தை போற்றடி வாலைப்பெண்ணே!"},{"SC":7,"L1":"அன்ன மிருக்குது மண்டபத்தில் விளை","L2":"யாடித் திரிந்தே ஆண்புலியும் அங்கே","L3":"இன்ன மிருக்குமே யஞ்சு கிளியவை","L4":"எட்டிப் பிடிக்குமே மூன்று கிளியடி வாலைப்பெண்ணே."},{"SC":7,"L1":"தோப்பிலே மாங்குயில் கூப்பிடு தேபுது","L2":"மாப்பிள்ளை தான்வந்து சாப்பிடவும்","L3":"ஏய்க்கு மிப்படி யஞ்சா றாந்தைஇருந்து","L4":"விழிப்பது பாருங்கடி வாலைப்பெண்ணே."},{"SC":7,"L1":"மீனு மிருக்குது தூரணி யிலிதை","L2":"மேய்ந்து திரியுங் கலசாவல்","L3":"தேனு மிருக்குது போரையிலே யுண்ணத்","L4":"தெவிட்டு தில்லையே வாலைப்பெண்ணே!"},{"SC":7,"L1":"காக்கை யிருக்குது கொம்பிலே தான்கத","L2":"சாவி லிருக்குது தெம்பிலேதான்","L3":"பார்க்க வெகுதூர மில்லை யிதுஞானம்","L4":"பார்த்தால் தெரியுமே வாலைப்பெண்ணே!"},{"SC":7,"L1":"கும்பி குளத்திலே யம்பல மாமந்தக்","L2":"குளக்க ருவூரில் சேறுமெத்த","L3":"தெம்பிலிடைக் காட்டுப் பாதைக ளாய்வந்து","L4":"சேர்ந்து ஆராய்ந்துபார் வாலைப்பெண்ணே!"},{"SC":7,"L1":"பண்டுமே ஆழக் கிணற்றுக்குள் ளேரெண்டு","L2":"கெண்டை யிருந்து பகட்டுதடி","L3":"கண்டிருந்து மந்தக் காக்கையுமே அஞ்சி","L4":"கழுகு கொன்றது பாருங்கடி!"},{"SC":7,"L1":"ஆற்றிலே அஞ்சு முதலைய டியரும்","L2":"புற்றிலே ரண்டு கரடியடி","L3":"கூற்றுனு மூன்று குருடன டிபாசங்","L4":"கொண்டு பிடிக்கிறான் வாலைப்பெண்ணே!"},{"SC":7,"L1":"முட்டை யிடுகு தொருபற வைமுட்டை","L2":"மோசம் பண்ணு தொருபறவை","L3":"வட்டமிட் டாரூர் கண்ணியி லிரண்டு","L4":"மானுந் தவிக்குது வாலைப்பெண்ணே!"},{"SC":7,"L1":"அட்டமா விண்வட்டப் பொட்டலி லேரண்டு","L2":"அம்புலி நிற்குது தேர் மேலே","L3":"திட்டமாய் வந்து அடிக்குதில் லைதேகம்","L4":"செந்தண லானதே வாலைப்பெண்ணே!"},{"SC":7,"L1":"முக்கோண வட்டக் கிணற்றுக்குள்ளே மூல","L2":"மண்டல வாசிப் பழக்கத்திலே","L3":"அக்கோண வட்டச் சக்கரத்தில் வாலை","L4":"அமர்ந்தி ருக்கிறாள் வாலைப்பெண்ணே!"},{"SC":7,"L1":"இரண்டு காலாலொரு கோபுரமாம் நெடு","L2":"நாளா யிருந்தேஅமிழ்ந்து போகும்","L3":"கண்டபோ துகோபு ரமிருக்கும் வாலை","L4":"காணவு மொட்டாள் நிலைக்கவொட்டாள்."},{"SC":7,"L1":"அஞ்சு பூதத்தை யுண்டுபண்ணிக் கூட்டி","L2":"ஆரா தாரத்தை யுண்டுபண்ணிக்","L3":"கொஞ்சு பொண்ணாசை யுண்டுபண்ணி வாலை","L4":"கூட்டுகிறாள் காலனை மாட்டுகிறாள்."},{"SC":7,"L1":"காலனைக் காலால் உதைத்தவளாம் வாலை","L2":"ஆலகா லவிட முண்டவளாம்","L3":"மாளாச் செகத்தைப் படைத்த வளாமிந்த","L4":"மானுடன் கோட்டை இடித்தவளாம்."},{"SC":7,"L1":"மாதாவாய் வந்தே அமுதந்தந்தாள் மனை","L2":"யாட்டியாய் வந்து சுகங்கொடுத்தாள்","L3":"ஆதரவாகிய தங்கையானாள் நமக்","L4":"காசைக் கொழுந்தியு மாமியானாள்."},{"SC":7,"L1":"சிரித்து மெல்லப் புரமெரித் தாள்வாலை","L2":"செங்காட்டுச் செட்டியைத் தானுதைத்தாள்","L3":"ஒருத்தி யாகவே சூரர்தமை வென்றாள்","L4":"ஒற்றையாய்க் கஞ்சனைக் கொன்று விட்டாள்."},{"SC":7,"L1":"இப்படி யல்லொ இவள்தொழி லாமிந்த","L2":"ஈனா மலடி கொடுஞ்சூலி","L3":"மைப்படுங் கண்ணியர் கேளுங்கடி அந்த","L4":"வயசு வாலை திரிசூலி."},{"SC":7,"L1":"கத்தி பெரிதோ உறைபெரிதோ விவள்","L2":"கண்ணு பெரிதோ முகம் பெரிதோ","L3":"சத்தி பெரிதோ சிவன் பெரிதோ நீதான்","L4":"சற்றே சொல்லடி வாலைப்பெண்ணே!"},{"SC":7,"L1":"அன்னம் பெரிதல்லால் தண்ணீர் பெரிதல்ல","L2":"அப்படி வாலை பெரிதானால்","L3":"பொன்னு பெரிதல்லால் வெள்ளி பெரிதல்ல","L4":"பொய்யாது சொல்கிறேன் கேளுங்கடி."},{"SC":7,"L1":"மாமிச மானால் எலும்புண்டு சதை","L2":"வாங்கிஓடு கழன்று விடும்","L3":"ஆமிச மிப்படிச் சத்தியென்றே விளை","L4":"யாடிக் கும்மி அடியுங்கடி."},{"SC":7,"L1":"பண்டு முளைப்ப தரிசியே யானாலும்","L2":"விண்டுமி போனால் விளையாதென்று","L3":"கண்டுகொண்டு முன்னே அவ்வை சொன்னாளது","L4":"உண்டோ இல்லையோ வாலைப்பெண்ணே!"},{"SC":7,"L1":"மண்ணு மில்லாமலே விண்ணுமில்லை கொஞ்சம்","L2":"வாசமில் லாமலே பூவுமில்லை","L3":"பெண்ணு மில்லாமலே ஆணுமில் லையிது","L4":"பேணிப் பாரடி வாலைப்பெண்ணே!"},{"SC":7,"L1":"நந்த வனத்திலே சோதியுண்டு நிலம்","L2":"நத்திய பேருக்கு நெல்லுமுண்டு","L3":"விந்தையாய் வாலையைப் பூசிக்க முன்னாளில்","L4":"விட்ட குறைவேணும் வாலைப்பெண்ணே!"},{"SC":7,"L1":"வாலையைப் பூசிக்கச் சித்தரானார் வாலைக்","L2":"கொத்தாசை யாய்ச்சிவ கர்த்தரானார்","L3":"வேலையைப் பார்த்தல்லோ கூலிவைத்தா ரிந்த","L4":"விதந்தெ ரியுமோ வாலைப்பெண்ணே!"},{"SC":7,"L1":"வாலைக்கு மேலான தெய்வமில்லை மானங்","L2":"காப்பது சேலைக்கு மேலுமில்லை","L3":"பாலுக்கு மேலான பாக்கியமில்லை வாலைக்","L4":"கும்மிக் மேலான பாடலில்லை."},{"SC":7,"L1":"நாட்டத்தைக் கண்டா லறியலாகு மந்த","L2":"நாலாறு வாசல் கடக்கலாகும்","L3":"பூட்டைக் கதவைத் திறக்கலா கும்மிது","L4":"பொய்யல்ல மெய்யடி வாலைப்பெண்ணே!"},{"SC":7,"L1":"ஆணும் பெண்ணும்கூடி யானதால் பிள்ளை","L2":"ஆச்சுதென் றேநீரும் பேசுகின்றீர்","L3":"ஆணும் பெண்ணுங்கூடி யானதல்லோ பேதம்","L4":"அற்றொரு வித்தாச்சு வாலைப்பெண்ணே!"},{"SC":7,"L1":"இன்றைக் கிருப்பதும் பொய்யல்ல வேவீடே","L2":"என்வாழ்க்கை யென்பதும் பொய்யல்லவே","L3":"அன்றைக் கெழுத்தின் படிமுடியும் வாலை","L4":"ஆத்தாளைப் போற்றடி வாலைப்பெண்ணே!"},{"SC":7,"L1":"வீணாசை கொண்டு திரியாதே இது","L2":"மெய்யல்ல பொய்வாழ்வு பொய்க்கூடு","L3":"காணாத வாலையைக் கண்டுகொண்டால் காட்சி","L4":"காணலாம் ஆகாயம் ஆளலாமே."},{"SC":7,"L1":"பெண்டாட்டி யாவதும் பொய்யல்லவோ பெற்ற","L2":"பிள்ளைக ளாவதும் பொய்யல்லவோ?","L3":"கொண்டாட்ட மானதகப்பன் பொய்யே முலை","L4":"கொடுத்த தாயும் நிசமாமோ?"},{"SC":7,"L1":"தாயும் பெண்டாட்டியும் தான்சரி யேதன்யம்","L2":"தாமே இருவருந் தாங்கொடுத்தார்","L3":"காயும் பழமுஞ் சரியாமோ உன்றன்","L4":"கருத்தைப் பார்த்துக்கொள் வாலைப்பெண்ணே!"},{"SC":7,"L1":"பெண்டாட்டி மந்தைமட்டும் வருவாள் பெற்ற","L2":"பிள்ளை மசானக் கரையின் மட்டும்","L3":"தொண்டாட்டுத் தர்மம் நடுவினிலே வந்து","L4":"சேர்ந்து பரகதி தான்கொடுக்கும்."},{"SC":7,"L1":"பாக்கியமும் மகள் போக்கியமும் ராச","L2":"போக்கியமும் வந்த தானாக்கால்","L3":"சீக்கிரந் தருமஞ் செய்யவேண்டும் கொஞ்சந்","L4":"திருப்ப ணிகள்மு டிக்கவேண்டும்."},{"SC":7,"L1":"திருப்பணி களைமுடித் தோரும் செத்துஞ்","L2":"சாகாத பேரி லொருவரென்றும்","L3":"அருட் பொலிந்திடும் வேதத்தி லேயவை","L4":"அறிந்து சொன்னாளே வாலைப்பெண்ணே!"},{"SC":7,"L1":"மெத்தை தனிலே படுத்திருந் துநாமும்","L2":"மெல்லிய ரோடு சிரிக்கும்போது","L3":"யுத்தகாலன் வந்துதான் பிடித்தால் நாமும்","L4":"செத்த சவமடி வாலைப்பெண்ணே!"},{"SC":7,"L1":"ஏழை பனாதிக னில்லையென்றால் அவர்க்கு","L2":"இருத்தால் அன்னங் கொடுக்க வேண்டும்","L3":"நாளையென்று சொல்ல லாகாதே என்று","L4":"நான்மறை வேத முழங்குதடி."},{"SC":7,"L1":"பஞ்சை பனாதி யடியாதே அந்தப்","L2":"பாவந் தொலைய முடியாதே","L3":"தஞ்சமென்றோரைக் கெடுக்காதே யார்க்கும்","L4":"வஞ்சனை செய்ய நினையாதே."},{"SC":7,"L1":"கண்டதுங் கேட்டதுஞ் சொல்லாதே கண்ணில்","L2":"காணாத வுத்தரம் விள்ளாதே","L3":"பெண்டாட்டிக் குற்றது சொல்லாதே பெற்ற","L4":"பிள்ளைக் கிளப்பங் கொடுக்காதே."},{"SC":7,"L1":"சிவன்ற னடியாரை வேதியரை சில","L2":"சீர்புல ஞானப் பெரியோரை","L3":"மவுன மாகவும் வையாதே அவர்","L4":"மனத்தை நோகவும் செய்யாதே."},{"SC":7,"L1":"வழக்க ழிவுகள் சொல்லாதே கற்பு","L2":"மங்கையர் மேல்மனம் வையாதே","L3":"பழக்க வாசியைப் பார்த்துக்கொண் டுவாலை","L4":"பாதத்தைப் போற்றடி வாலைப்பெண்ணே!"},{"SC":7,"L1":"கூடிய பொய்களைச் சொல்லாதே பொல்லாக்","L2":"கொளைக ளவுகள் செய்யாதே","L3":"ஆடிய பாம்பை யடியா தேயிது","L4":"அறிவு தானடி வாலைப்பெண்ணே!"},{"SC":7,"L1":"காரிய னாகினும் வீரியம் பேசவும்","L2":"காணா தென்றவ்வை சொன்னாளே","L3":"பாரினில் வம்புகள் செய்யாதே புளிப்","L4":"பழம்போ லுதிர்த்து விழுந்தானே."},{"SC":7,"L1":"காசார் கள்பகை செய்யா தேநடுக்","L2":"காட்டுப் புலிமுன்னே நில்லாதே","L3":"தேசாந்தி ரங்களுஞ் செல்லா தேமாய்கைத்","L4":"தேவடி யாள்தனம் பண்ணாதே!"},{"SC":7,"L1":"தன்வீடி ருக்க அசல்வீடு போகாதே","L2":"தாயார் தகப்பனை வையாதே","L3":"உன்வீட்டுக் குள்ளேயே யூக மிருக்கையில்","L4":"ஓடித் திரிகிறாய் வாலைப்பெண்ணே!"},{"SC":7,"L1":"சாதி பேதங்கள் சொல்லுகிறீர் தெய்வம்","L2":"தானென் றொருவுடல் பேதமுண்டோ ?","L3":"ஓதிய பாலதி லொன்றாகி யதிலே","L4":"உற்பத்தி நெய்தயிர் மோராச்சு."},{"SC":7,"L1":"பாலோடு முண்டிடு பூனையு முண்டது","L2":"மேலாக காணவுங் காண்பதில்லை","L3":"மேலந்த ஆசையைத் தள்ளிவிட் டுள்ளத்தில்","L4":"வேண்டிப் பூசையைச் செய்திடுங்கள்."},{"SC":7,"L1":"கோழிக் காறுகாலுண் டென்றுசொன்னேன் கிழக்","L2":"கூனிக் மூன்றுகா லென்றுசொன் னேன்","L3":"கூனிக்கிரண் டெழுத்தென்று சொன்னேன் முழுப்","L4":"பானைக்கு வாயில்லை யென்றுசொன்னேன்."},{"SC":7,"L1":"ஆட்டுக் கிரண்டுகா லென்றுசொன் னேன்நம்","L2":"பானைக்குப் பானைக்குநிற்கு மேல்சூல்","L3":"மாட்டுக்கு காலில்லை யென்றுசொன்னேன் கதை","L4":"வகையைச் சொல்லடி வாலைப்பெண்ணே!"},{"SC":7,"L1":"கோயிலு மாடும் பறித்தவ னுங்களறிக்","L2":"கூற்று மேகற் றிருந்தவனும்","L3":"வாயில்லாக் குதிரை கண்டவனும் மாட்டு","L4":"வகை தெரியுமோ வாலைப்பெண்ணே!"},{"SC":7,"L1":"இத்தனை சாத்திரஞ் தாம்படித்தோர் செத்தார்","L2":"என்றா லுலகத்தோர் தாம்சிரிப்பார்","L3":"செத்துப் போய்கூட கலக்கவேண்டும் அவன்","L4":"தேவர்க ளுடனே சேரவேண்டும்."},{"SC":7,"L1":"உற்றது சொன்னாக்கா லற்றது பொருந்தும்","L2":"உண்டோ உலகத்தில் அவ்வைசொன்னாள்","L3":"அற்றது பொருந்து முற்றது சொன்னவன்","L4":"அவனே குருவடி வாலைப்பெண்ணே!"},{"SC":7,"L1":"பூரணம் நிற்கும் நிலையறியான் வெகு","L2":"பொய்சொல்வான் கோடி மந்திரஞ்சொல்வான்","L3":"காரணகுரு அவனு மல்ல இவன்","L4":"காரியகுரு பொருள் பறிப்பான்."},{"SC":7,"L1":"எல்லா மறிந்தவ ரென்றுசொல்லி இந்தப்","L2":"பூமியி லேமுழு ஞானியென்றே","L3":"உல்லாச மாக வயிறு பிழைக்கவே","L4":"ஓடித் திரிகிறார் வாலைப்பெண்ணே!"},{"SC":7,"L1":"ஆதிவா லைபெரி தானா லும்மவள்","L2":"அக்காள் பெரிதோ? சிவன் பெரிதோ","L3":"நாதிவா லைபெரி தானாலும் அவள்","L4":"நாயக னல்ல சிவம்பெரிது."},{"SC":7,"L1":"ஆயுசு கொடுப்பாள் நீரிழி வுமுதல்","L2":"அண்டாது மற்ற வியாதியெல்லாம்","L3":"பேயும் பறந்திடும் பில்லிவி னாடியில்","L4":"பத்தினி வாலைப்பெண் பேரைச்சொன்னால்."},{"SC":7,"L1":"நித்திரை தன்னிலும் வீற்றிருப்பா ளெந்த","L2":"நேரத்தி லும்வாலை முன்னிருப்பாள்","L3":"சத்துரு வந்தாலும் தள்ளிவைப்பாள் வாலை","L4":"உற்றகா லனையும் தானுதைப்பாள்."},{"SC":7,"L1":"பல்லாயி ரங்கோடி யண்டமுதல் பதி","L2":"னாங்கு புவனமும் மூர்த்திமுதல்","L3":"எல்லாந் தானாய்ப் படைத்தவளாம் வாலை","L4":"எள்ளுக்கு ளெண்ணைய்போல நின்றவளாம்."},{"SC":7,"L1":"தேசம் புகழ்ந்திடும் வாலைக்கும்மித் தமிழ்","L2":"செய்ய எனக்குப தேசஞ்செய்தாள்","L3":"நேசவான் வீரப் பெருமாள் குருசாமி","L4":"நீள்பதம் போற்றிக்கொண் டாடுங்கடி."},{"SC":7,"L1":"ஆறு படைப்புகள் வீடுகடை சூத்ர","L2":"அஞ்செழுத் துக்கும் வகையறிந்து","L3":"கூறுமுயர் வல வேந்திரன் துரைவள்ளல்","L4":"கொற்றவன் வாழக்கொண் டாடுங்கடி."},{"SC":7,"L1":"ஆடுங்கள் பெண்டுகள் எல்லோரு மந்த","L2":"அன்பான கொங்கணர் சொன்னதமிழ்","L3":"பாடுங்கள் சித்தர்கள் எல்லோரும் வாலை","L4":"பாதத்தைப் போற்றிக் கொண்டாடுங்கடி."},{"SC":7,"L1":"சித்தர்கள் வாழி சிவன்வா ழிமுனி","L2":"தேவர்கள் வாழி, ரிஷிவாழி,","L3":"பத்தர்கள் வாழி, பதம்வா ழிகுரு","L4":"பாரதி வாலைப்பெண் வாழியவே!"}]}
