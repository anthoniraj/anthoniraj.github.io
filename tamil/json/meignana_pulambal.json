{"updated":"20181013","url":"https://annaitamil.github.io/json/meignana_pulambal.json","author":"பத்திரகிரியார்","title":"மெய்ஞ்ஞான புலம்பல்","abbreviations":{"line1":"L1","line2":"L2"},"content":[{"L1":"முத்தி தரும்வேத மொழியாம் புலம்பல்சொல்ல","L2":"அத்தி முகவன் தன் அருள்பெறுவதெக் காலம்"},{"L1":"ஆங்கார முள்ளடக்கி ஐம்புலனைச் சுட்டறுத்துத்","L2":"தூங்காமற் றூங்கி சுகம் பெறுவ தெக்காலம்"},{"L1":"நீங்காச் சிவயோக நித்திரை கொண்டே யிருந்து","L2":"தேங்காக்கருணை வெள்ளந் தேக்குவது மெக்காலம்"},{"L1":"தேங்காக் கருணைவெள்ளந் தேக்கியிருந் துண்பதற்கு","L2":"வாங்காமல் விட்டகுறை வந்தடுப்ப தெக்காலம்"},{"L1":"ஓயாக் கவலையினா லுள்ளுடைந்து வாடாமல்","L2":"மாயாப் பிறவி மயக்கறுப்ப தெக்காலம்"},{"L1":"மாயாப் பிறவி மயக்கத்தை யூடறுத்துக்","L2":"காயா புரிக்கோட்டை கைக்கொள்வ தெக்காலம்"},{"L1":"காயா புரிக்கோட்டை கைவசமாய்க் கொள்வதற்கு","L2":"மாயா அனுபூதி வந்தடுப்ப தெக்காலம்"},{"L1":"சேயாச் சமைந்து செவிடூமை போற்றிரிந்து","L2":"பேய்போ லிருந்துன் பிரமை கொள்வ தெக்காலம்"},{"L1":"பேய்போற் றிரிந்து பிணம் போற்கிடந்து பெண்ணைத்","L2":"தாய்போ னினைத்துத் தவமுடிப்ப தெக்காலம்"},{"L1":"கால்காட்டிக் கைகாட்டிக் கண்கள் முகங்காட்டி","L2":"மால்காட்டும் மங்கையரை மறந்திருப்ப தெக்காலம்"},{"L1":"பெண்ணினல்லா ராசைப் பிரமையினை விட்டொழிந்து","L2":"கண்ணிரண்டு மூடிக் கலந்திருப்ப தெக்காலம்"},{"L1":"வெட்டுண்ட புண்போல் விரிந்தவல்குல் பைதனிலே","L2":"தட்டுண்டு நிற்கை தவிர்வதுவு மெக்காலம்"},{"L1":"ஆறாத புண்ணி லழுந்திக் கிடவாமற்","L2":"தேறாத சிந்தைதனைத் தேற்றுவது மெக்காலம்"},{"L1":"தந்தைதாய் மக்கள் சகோதரரும் பொய்யெனவே","L2":"சிந்தைதனிற் கண்டு திருக்கறுப் தெக்காலம்"},{"L1":"மன்னுயிரைக் கொன்று வதைத்துண்டு ழலாமல்","L2":"தன்னுயிர்போலெண்ணித் தவமுடிப்ப தெக்காலம்"},{"L1":"பாவியென்ற பேர்படைத்துப் பாழ்நரகில் வீழாமல்","L2":"ஆவியென்ற சூத்திரத்தை யறிவதினி யெக்காலம்"},{"L1":"உளியிட்ட கல்லும் உருப்பிடித்த செஞ்சாந்தும்","L2":"புளியிட்ட செம்பும் பொருளாவ தெக்காலம்"},{"L1":"வேடிக்கையுஞ் சொகுசும் மெய்ப்பக்கட்டும் பொய்ப்பகட்டும்","L2":"வாடிக்கை யெல்லாம் மறந்திருப்ப தெக்காலம்"},{"L1":"பட்டுடையும் பொற்பணியும் பாவனையுந் தீவினையும்","L2":"விட்டுவிட்டுன் பாதம் விரும்புவது மெக்காலம்"},{"L1":"ஆமை வருமாட்கண் டைந்தடக்கஞ் செய்தாற்போல்","L2":"ஊமை யுருக்கொண் டொடுங்குவது மெக்காலம்"},{"L1":"தண்டிகையுஞ் சாவடியுஞ் சாளிகையு மாளிகையுங்","L2":"கண்டு களிக்குங் கருத்தொழிவ தெக்காலம்"},{"L1":"அத்தன் இருப்பிடத்தை ஆராய்ந்து பார்த்துநிதஞ்","L2":"செத்த சவம்போற் றிரிவதினி யெக்காலம்"},{"L1":"ஒழிந்தகருத் தினைவைத் துள்ளெழும்புவெள் ளெலும்பாய்க்","L2":"கழிந்தபிணம் போலிருந்து காண்பதினி யெக்காலம்"},{"L1":"அற்ப சுகமறந்தே அறிவையறி வாலறிந்து","L2":"கெர்ப்பத்தில் வீழ்ந்து கொண்ட கோளறுப்ப தெக்காலம்"},{"L1":"கருப்படுத்தி என்னையமன் கைப்பிடித்துக் கொள்ளாமுன்","L2":"உருப்படுத்தி யாள உடன்படுவ தெக்காலம்"},{"L1":"தூண்டு விளக்கணையத் தொடர்ந்திருள் முன்சூழ்ந்தாற்போல்","L2":"மாண்டு பிழைத்துவந்த வகைதெரிவ தெக்காலம்"},{"L1":"தூரியினில் மீன்போற் சுழன்று மனம்வாடாமல்","L2":"ஆரியனைத் தேடி அடிபணிவ தெக்காலம்"},{"L1":"எண்ணூறு யுகமிருந்தும் எய்தாத வீடுபெற","L2":"வெண்ணீறு பூசி விளங்குவது மெக்காலம்"},{"L1":"அவவேடம் பூண்டிங் கலைந்து திரியாமற்","L2":"சிவவேடம் பூண்டு சிறந்திருப்ப தெக்காலம்"},{"L1":"அண்டருக்கா நஞ்சருந்தி அம்பலத்தி லாடுசிவன்","L2":"தொண்டருக்குத் தொண்டனென தொண்டுசெய்வ தெக்காலம்"},{"L1":"பன்றி வடிவெடுத்துப் பாரிடந்து மால்காணாக்","L2":"குன்றில் விளக்கொளியைக் கூறுவது மெக்காலம்"},{"L1":"தித்திக்குந் தெள்ளமிர்தை சித்தாந்தத் துட்பொருளை","L2":"முத்திக்கு வித்தை முதனினைப்ப தெக்காலம்"},{"L1":"வேதாந்த வேதமெல்லாம் விட்டொழிந்தே நிஷ்டையிலே","L2":"ஏகாந்தமாக யிருப்பதினி யெக்காலம்"},{"L1":"மற்றிடத்தைத் தேடியென்றன் வாழ்நாளைப் போக்காமல்","L2":"உற்றிடத்தைத் தேடி யுறங்குவது மெக்காலம்"},{"L1":"இன்றுளோர் நாளை யிருப்பதுவும் பொய்யெனவே","L2":"மன்றுளோர் சொல்லும் வகையறிவ தெக்காலம்"},{"L1":"கஞ்சா அபினியுடன் கள்ளுண்டே வாடாமற்","L2":"பஞ்சாமிர்தத்தைப் பருகுவது மெக்காலம்"},{"L1":"செஞ்சலத்தி னாற்றிரண்ட ஜெனனமோக்ஷம் பெறவே","L2":"சஞ்சலத்தை விட்டுன் சரணடைவ தெக்காலம்"},{"L1":"கும்பிக் கிரைத்தேடிக் கொடுப்பா ரிடந்தோறும்","L2":"வெம்பித் திரிகை விடுப்பதினி யெக்காலம்"},{"L1":"ஆடுகின்ற சூத்திரந்தான் அறுமளவுமே திரிந்து","L2":"போடுன்றநாள்வருமுன் போற்றுவது மெக்காலம்"},{"L1":"நவசூத் திரவீட்டை நானென் றலையாமல்","L2":"சிவசூத் திரத்தைத் தெரிந்தறிவ தெக்காலம்"},{"L1":"மறந்து மலசலங்கள் மாய்ப்புழுக் கூட்டைவிட்டுக்","L2":"கரந்துன் அடியினைக் கீழ்க் கலந்துநிற்ப தெக்காலம்"},{"L1":"இம்மை தனிற்பாதகனாய் இருவினைக்கீ டாயெடுத்த","L2":"பொம்மை தனைப்போட்டுன்னைப் போற்றி நிற்ப தெக்காலம்"},{"L1":"உப்பிட்ட பாண்டம் உடைந்துகருக் கொள்ளுமுன்னே","L2":"அப்பிட்ட வேணியனுக் காட்படுவ தெக்காலம்"},{"L1":"சேவைபுரிந்து சிவரூப காட்சி கண்டு","L2":"பாதைதனைக் கழித்துப் பயனடைவ தெக்காலம்"},{"L1":"காண்டத்தை வாங்கிக் கருமேகம் மீண்டதுபோல்","L2":"பாண்டத்தை நீக்கிப் பரமடைவ தெக்காலம்"},{"L1":"சோற்றுத் துருத்திதனைச் சுமந்தலைந்து வாடாமல்","L2":"ஊத்தைச் சடம்போட் டுனையடைவ தெக்காலம்"},{"L1":"தொடக்கைச் சதமெனவே சுமந்தலைந்து வாடாமல்","L2":"உடக்கைக் கழற்றி உனையறிவ தெக்காலம்"},{"L1":"ஆசைவலைப்பாசத் தகப்பட்டு மாயாமல்","L2":"ஓசைமணி தீபத்தி லொன்றி நிற்ப தெக்காலம்"},{"L1":"கூறறிய நால்வேதங் கூப்பிட்டுங் காணாத","L2":"பார ரகசியத்தைப் பார்த்திருப்ப தெக்காலம்"},{"L1":"புல்லாய் விலங்காய்ப் புழுவாய் நரவடிவாய்","L2":"எல்லாப் பிறப்பி னிருளகல்வ தெக்காலம்"},{"L1":"தக்கும் வகைக்கோர் பொருளும் சாராமலே நினைவில்","L2":"பக்குவம் வந்துன்னருளைப் பார்த்திருப்ப தெக்காலம்"},{"L1":"பருவத் தலைவரொடும் புல்கியின்பங் கொள்வதற்குத்","L2":"தெரிவைப் பருவம் வந்து சிக்குவது மெக்காலம்"},{"L1":"தெரிவையுறும் பக்குவத்தின் சீராட்ட மெல்லாமறிந்து","L2":"குருவையறிந்தே நினைத்துக் கும்பிடுவ தெக்காலம்"},{"L1":"வம்படிக்கும் மாதருடன் வாழ்ந்தாலும் மன்னுபுளி","L2":"யம்பழமும் ஓடும்போ லாவதினி யெக்காலம்"},{"L1":"பற்றற்று நீரிற் படர்தாமரை யிலைபோல்","L2":"சுற்றத்தை நீங்கிமனந் தூரநிற்ப தெக்காலம்"},{"L1":"சல்லாப லீலையிலே தன்மனைவி செய்தசுகம்","L2":"சொல்லாரக் கண்டெனக்குச் சொல்வதினி யெக்காலம்"},{"L1":"மருவும் அயற்புருடன் வருநேரங் காணாமல்","L2":"உருகுமனம் போலெனுள்ளம் உருகுவது மெக்காலம்"},{"L1":"தன்கணவன் தன்சுகத்திற் தன்மனம் வேறானதுபோல்","L2":"என்கருத்தி லுன்பதத்தை ஏற்றுவது மெக்காலம்"},{"L1":"கூடிப் பிரிந்துவிட்ட கொம்பனையைக் காணாமல்","L2":"தேடித் தவிப்பவன்போல் சிந்தைவைப்ப தெக்காலம்"},{"L1":"எவ்வனத்தின் மோகம் எப்படியுண் டப்படிபோல்","L2":"கவ்வனத் தியானம் கருத்துவைப்ப தெக்காலம்"},{"L1":"கண்ணா லருவி கசிந்துமுத்துப் போலுதிரச்","L2":"சொன்னபரம்பொருளைத் தொகுத்தறிவ தெக்காலம்"},{"L1":"ஆக மிகவுருக வன்புருக யென்புருகப்","L2":"போக வநுபூதி பொருந்துவது மெக்காலம்"},{"L1":"நீரிற் குமிழிபோல் நிலையற்ற வாழ்வைவிட்டுன்","L2":"பேரின்பக் கருணைவெள்ளம் பெருக்கெடுப்ப தெக்காலம்"},{"L1":"அன்பை யுருக்கி அறிவையதன் மேற்புகட்டித்","L2":"துன்பவலைப் பாசத் தொடக்கறுப்ப தெக்காலம்"},{"L1":"கருவின் வழியறிந்து கருத்தைச் செலுத்தாமல்","L2":"அருவி விழிசொரிய அன்புவைப்ப தெக்காலம்"},{"L1":"தெளியத் தெளியத் தெளிந்தசிவா னந்தத்தேன்","L2":"பொரியப் பொழியமனம் பூண்டிருப்ப தெக்காலம்"},{"L1":"ஆதார மூலத் தடியில் கணபதியைப்","L2":"பாதார விந்தம் பணிந்துநிற்ப தெக்காலம்"},{"L1":"மண்வளைந்த நற்கீற்றில் வளைந்திருந்த வேதாவைக்","L2":"கண்வளர்த்துப் பார்த்துள்ளே கண்டிருப்ப தெக்காலம்"},{"L1":"அப்புப் பிறைநடுவே அமர்ந்திருந்த விட்டுணுவை","L2":"உப்புக் குடுக்கையுள்ளே உணர்ந்தறிவதெக்காலம்"},{"L1":"மூன்று வளையமிட்டு முளைத்தெழுந்த கோணத்தில்","L2":"தோன்றும் உருத்திரனைத் தொழுதுநிற்ப தெக்காலம்"},{"L1":"வாயுவறு கோணமதில் வாழும் மகேச்சுரனைத்","L2":"தோயும்வகை கேட்கத் தொடங்குவது மெக்காலம்"},{"L1":"வட்டவழிக் குள்ளே மருவுஞ் சதா சிவத்தைக்","L2":"கிட்டவழி தேடக் கிருபை செய்வ தெக்காலம்"},{"L1":"உச்சிக் கிடைநடுவே ஓங்கும் குருபதத்தை","L2":"நிச்சயித்துக் கொண்டிருந்து நேர்வதினி யெக்காலம்"},{"L1":"பாராகிப் பார்மீதிற் பஞ்சவர்ணந்தானாகி","L2":"வேறாகி நீமுளைத்த வித்தறிவ தெக்காலம்"},{"L1":"கட்டறுக்க வொண்ணாக் கருவிகர ணாதியெல்லாஞ்","L2":"சுட்டறுத்த நிட்டையிலே தூங்குவது மெக்காலம்"},{"L1":"கள்ளக் கருத்தை யெல்லாங் கட்டோடு வேரறுத்திங்","L2":"குள்ளக் கருத்தை உணர்ந்திருப்ப தெக்காலம்"},{"L1":"அட்டகாசஞ் செலுத்தும் அவத்தைச் சடலத்துடனே","L2":"பட்டபா டத்தனையும் பகுத்தறிவ தெக்காலம்"},{"L1":"அறிவுக் கருவியுட னவத்தைப்படும் பாட்டை யெல்லாம்","L2":"பிரியமுடன் நிருத்திப் பெலப்படுவ தெக்காலம்"},{"L1":"பூதம் பொறிகரணம் போந்தவிந்து நாதமுமாய்ப்","L2":"பேதம் பலவிதமும் பிரித்தறிவ தெக்காலம்"},{"L1":"தோன்றாசை மூன்றுந் தொடர்ந்துவந்து சுற்றாமல்","L2":"ஊன்றாசை வேரையடி யூடறுப்ப தெக்காலம்"},{"L1":"புன்சனனம் போற்றுமுன்னே புரிவட்டம் போகிலினி","L2":"யென்சனன மீடேறு மென்றறிவ தெக்காலம்"},{"L1":"நட்ட நடுவினின்று நற்றிரோ தாயியருள்","L2":"கிட்ட வழிகாட்டிக் கிருபைசெய்வ தெக்காலம்"},{"L1":"நானேநா னென்றிருந்தேன் நடுவினின்ற கட்டழகி","L2":"தானே வெளிப்படுத்தித் தருவனென்ப தெக்காலம்"},{"L1":"அடர்ந்த மனக்காட்டை அஞ்செழுத்தாம் வாளாலே","L2":"தொடர்ந்து தொடர்ந்து வெட்டிச் சுடுவதினி யெக்காலம்"},{"L1":"ஐந்து பொறிவழிபோய் அலைத்துமிந்தப் பாழ்மனதை","L2":"வெந்து விழப்பார்த்து விழிப்பதினி யெக்காலம்"},{"L1":"இனமாண்டு சேர்ந்திருந்தோ ரெல்வோருந் தான்மாண்டு","L2":"சினமாண்டு போகவருள் சேர்ந்திருப்ப தெக்காலம்"},{"L1":"அமையா மனதமையும் ஆனந்த வீடுகண்டங்","L2":"கிமையாமல் நோக்கி யிருப்பதினி யெக்காலம்"},{"L1":"கூண்டுவிழுஞ் சீவன் மெள்ளக் கொட்டாவி கொண்டாற்போல்","L2":"மாண்டுவிழு முன்னேநான் மாண்டிருப்ப தெக்காலம்"},{"L1":"ஊனிறைந்த காயமுயிரிழந்து போகுமுன்னம்","L2":"நானிறந்து போகவினி நாள்வருவ தெக்காலம்"},{"L1":"கெட்டு விடுமாந்தர் கெர்விதங்கள் பேசிவந்த","L2":"சுட்டுவிடு முன்னென்னைச் சுட்டிருப்ப தெக்காலம்"},{"L1":"தோலேணி வைத்தேறித் தூரநடந் தெய்க்காமல்","L2":"நூலேணி வைத்தேறி நோக்குவது மெக்காலம்"},{"L1":"வாயோடு கண்மூடி மயக்கமுற்று நில்லாமல்","L2":"தாயோடு கண்மூடித் தழுவிநிற்ப தெக்காலம்"},{"L1":"காசினியெ லாநடந்து காலோய்ந்து போகாமல்","L2":"வாசி தனிலேறி வருவதினி யெக்காலம்"},{"L1":"ஒலிபடருங் குண்டலியை உன்னியுணர் வாலெழுப்பிச்","L2":"சுழுமுனையின் தாள் திறந்து தூண்டுவது மெக்காலம்"},{"L1":"இடைபிங் கலைநடுவே இயங்குஞ் சுழுமுனையில்","L2":"தடையறவே நின்று சலித்திருப்ப தெக்காலம்"},{"L1":"மூல நெருப்பைவிட்டு மூட்டிநிலா மண்டபத்தில்","L2":"பாலைஇறக்கியுண்டு பசியொழிவ தெக்காலம்"},{"L1":"ஆக வெளிக்குள்ளே அடங்காப் புரவிசெல்ல","L2":"ஏக வெளியி லிருப்பதினி யெக்காலம்"},{"L1":"பஞ்சரித்துப் பேசும் பலகலைக்கெட்டாப் பொருளில்","L2":"சஞ்சரித்து வாழ்ந்து தவம்பெறுவ தெக்காலம்"},{"L1":"மலமுஞ் சலமுமற்று மாயையற்றுமானமற்று","L2":"நலமுங் குலமுமற்று நானிருப்ப தெக்காலம்"},{"L1":"ஓடாமலோடி உலகைவலம் வந்து சுற்றித்","L2":"தேடாம லென்னிடமாய்த் தெரிசிப்ப தெக்காலம்"},{"L1":"அஞ்ஞானம் விட்டே அருண்ஞானத் தெல்லைதொட்டு","L2":"மெய்ஞ்ஞான வீடுபெற்று வெளிப்படுவ தெக்காலம்"},{"L1":"வெல்லும் மட்டும் பார்த்து வெகுளியெலாம் விட்டகன்று","L2":"சொல்லுமட்டுஞ் சிந்தை செலுத்துவது மெக்காலம்"},{"L1":"மேலாம் பதந்தேடி மெய்ப்பொருளை யுள்ளிருத்தி","L2":"நாலாம் பதந்தேடி நான்பெறுவ தெக்காலம்"},{"L1":"எண்ணாத தூர மெல்லா மெண்ணியெண்ணிப் பாராமல்","L2":"கண்ணாடிக்குள் ளொளிபோல் கண்டறிவ தெக்காலம்"},{"L1":"என்னை அறிந்து கொண்டே எங்கோமா னோடிருக்கும்","L2":"தன்மை அறிந்து சமைந்திருப்ப தெக்காலம்"},{"L1":"ஆறாதா ரங்கடந்த ஆனந்தப் பேரொளியை","L2":"வேறாகக் கண்டுநான் பெற்றிருப்ப தெக்காலம்"},{"L1":"ஆணவ மாயத்தா லழிந்துடலம் போகாமுன்","L2":"காணுதலா லின்ப முற்றுக்கண்டறிவ தெக்காலம்"},{"L1":"மும்முலமுஞ் சேர்த்து முளைத்தெழுந்த காயமிதை","L2":"நிர்மலமாய்க் கண்டுவினை நீங்கியிருப்ப தெக்காலம்"},{"L1":"முன்னை வினைகெடவே மூன்றுவகை காட்சியினால்","L2":"உன்னை வெளிப்படுத்தி உறுவதினி யெக்காலம்"},{"L1":"கண்ணினொளி பாய்ந்ததுவுங் கருத்தறிந்து கொண்டதுவும்","L2":"விண்ணினொளி கண்டதுவும் வெளிப்படுவ தெக்காலம்"},{"L1":"கனவுகண்டாற் போலெனக்குக் காட்டிமறைத் தேயிருக்க","L2":"நினைவைப் பரவெளிமேல் நிறுத்துவது மெக்காலம்"},{"L1":"ஆரென்று கேட்டதுவும் அறிவுவந்து கண்டதுவும்","L2":"பாரென்று சொன்னதுவும் பகுத்தறிவ தெக்காலம்"},{"L1":"நினைக்கும் நினைவுதொறும் நிறைந்த பரிபூரணத்தை","L2":"முனைக்கு மேற்கண்டுகண்ணில் முளைந்தெழுப்ப தெக்காலம்"},{"L1":"முப்பாழும் பாழாய் முதற்பாழுஞ் சூனியமாய்","L2":"அப்பாழும் பாழா அன்புசெய்வ தெக்காலம்"},{"L1":"சீயென் றெழுந்து தெளிந்த நின்றவான் பொருளை","L2":"நீயென்று கண்டு நிலைபெறுவ தெக்காலம்"},{"L1":"வவ்வெழுத்து மவ்வெழுத்தும் வாளாகுஞ் சிவ்வெழுத்தும்","L2":"யவ்வெழுத்தினுள்ளே யடங்கிநிற்ப தெக்காலம்"},{"L1":"எழுத்தெல்லாம் மாண்டிறந்தே ஏகமாய் நின்றதிலே","L2":"அழுத்தமாய்ச் சிந்தைவைத் தன்புகொள்வ தெக்காலம்"},{"L1":"அருவாய் உருவாகி ஆதியந்த மாகிநின்ற","L2":"குருவாகி வந்தெனையாட் கொண்டருள்வ தெக்காலம்"},{"L1":"நானென் றறிந்தவனை நானறியாக் காலமெல்லாந்","L2":"தானென்று நீயிருந்த தனையறிவ தெக்காலம்"},{"L1":"என்மயமாய்க் கண்டதெல்லாம் எண்ணிஎண்ணிப் பார்த்தபின்பு","L2":"தன்மயமாய்க் கொண்டதிலே சார்ந்து நிற்ப தெக்காலம்"},{"L1":"ஒளியி லொளியாம் உருப்பிறந்த வாறது போல்","L2":"வெளியில் வெளியான விதமறிவ தெக்காலம்"},{"L1":"ஒளியிட்ட மெய்ப்பொருளை யுள்வழியிலேயடைத்து","L2":"வெளியிட்டுச்சாத்திவைத்து வீடுறுவ தெக்காலம்"},{"L1":"காந்தம் வலித்திரும்பை கரத்திழுத்துக் கொண்டதுபோல்","L2":"பாய்ந்து பிடித்திழுத்துன் பதத்தில் வைப்ப தெக்காலம்"},{"L1":"பித்தாயங்கொண்டு பிரணவத்தை யூடறுத்துச்","L2":"செத்தாரைப்போலே திரிவதினி யெக்காலம்"},{"L1":"ஒழிந்தகருத்தினை வைத் துள்ளெலும்பு வெள்ளெலும்பாய்க்","L2":"கழிந்தபிணம்போலிருந்து காண்பதினி யெக்காலம்"},{"L1":"ஆதி கபிலர் சொன்ன ஆகமத்தின் சொற்படியே","L2":"சாதிவகை யில்லாமற் சஞ்சரிப்ப தெக்காலம்"},{"L1":"சூதுங் களவுந் தொடர்வினையுஞ் சுட்டிடக்காற்","L2":"றூதுந் துருத்தியைப் போட்டுனையடைவ தெக்காலம்"},{"L1":"ஆசை வலைப்பாசத் தகப்பட்டு மாயாமல்","L2":"ஓசை மணித்தீபத்தி லொன்றிநிற்ப தெக்காலம்"},{"L1":"கல்லாய் மரமாய் கயலாய் பறவைகளாய்","L2":"புல்லாய்ப் பிறந்த ஜென்மம் போதுமென்ப தெக்காலம்"},{"L1":"தக்கும் வகைக்கோர் பொருளும் சாராமலே நினைவில்","L2":"பக்குவமாய் உன்னருளைப் பார்த்திருப்ப தெக்காலம்"},{"L1":"தூரோ டிசைந்து சுழன்றுவருந் தத்துவத்தை","L2":"வேரோ டிசைந்து விளங்குவது மெக்காலம்"},{"L1":"பாக நடுவேறிப் பயந்தெழுந்த சித்திரத்தை","L2":"ஏசநடுமூலத் திருத்துவது மெக்காலம்"},{"L1":"ஓரின்பங் காட்டும் உயர்ஞான வீதிசென்று","L2":"பேரின்ப வீடுகண்டு பெற்றிருப்ப தெக்காலம்"},{"L1":"காரணமாய் வந்தென் கருத்தில் உரைத்ததெல்லாம்","L2":"பூரணமாகக் கண்டு புகழ்ந்திருப்ப தெக்காலம்"},{"L1":"ஆயுங் கலைகளெல்லாம் ஆராய்ந்து பார்த்ததற்பின்","L2":"நீயென்று மில்லா நிசங்காண்ப தெக்காலம்"},{"L1":"குறியாகக் கொண்டு குலமளித்த நாயகனைப்","L2":"பிரியாமற் சேர்ந்து பிறப்பறுப்ப தெக்காலம்"},{"L1":"மத்தடுத்து நின்று மருளாடு வார்போல","L2":"பித்தடுத்து நின்னருளைப் பெற்றிருப்ப தெக்காலம்"},{"L1":"சாவாமல் செத்திருந்து சற்குருவின் பொன்னடிக்கீழ்","L2":"வேகாமல் வெந்திருக்க வேண்டுவது மெக்காலம்"},{"L1":"என்னை யறியாம லிருந்தாட்டுஞ் சூத்திரநின்","L2":"தன்னை யறிந்து தவம் பெறுவ தெக்காலம்"},{"L1":"உள்ள மறியா தொளித்திருந்த நாயகனைக்","L2":"கள்ள மனந் தெளிந்து காண்பதினி யெக்காலம்"},{"L1":"வாசித்துங் காணாமல் வாய்விட்டும் போசாமல்","L2":"பூசித்துந் தோன்றாப் பொருள் காண்ப தெக்காலம்"},{"L1":"பன்னிரண்டு காற்புரவி பாய்ந்துசில்லந் தப்பாமல்","L2":"பின்னிரண்டு சங்கிலிக்குட் பிணிப்பதினி யெக்காலம்"},{"L1":"நாட்டுக்கா லிரண்டும் விட்டு நடுவுக்கா லூடேபோய்","L2":"ஆட்டுக்கா லிரண்டினுள்ளே அமர்ந்திருப்ப தெக்காலம்"},{"L1":"பாற்பசுவைப் பூட்டிப் பதியில் வைத்துச் சீராட்டிக்","L2":"காற்பசுவை ஓட்டியதில் கட்டிவைப்ப தெக்காலம்"},{"L1":"பலவிடத் தேமனதைப் பாயவிட்டுப் பாராமல்","L2":"நிலவரையி னூடேபோய் நேர்படுவ தெக்காலம்"},{"L1":"காமக் கடல்கடந்து கரையேறிப் போவதற்கே","L2":"ஓமக் கனல் வளர்த்தி யுள்ளிருப்ப தெக்காலம்"},{"L1":"உதயச் சுடர்மூன்றும் உள்வீட்டிலே கொளுத்தி","L2":"இதயத் திருநடன மினிகாண்ப தெக்காலம்"},{"L1":"வேதாந்த வேதமெல்லாம் விட்டேறி யேகடந்து","L2":"நாதாந்த மூல நடுவிருப்ப தெக்காலம்"},{"L1":"பட்டமற்றுக் காற்றிற் பறந்தாடும் சூத்திரம்போல்","L2":"விட்டு வெளியாக விசுவசித்த லெக்காலம்"},{"L1":"அட்டாங்க யோகமதற் கப்பாலுக் கப்பாலாய்","L2":"கிட்டாப் பொருளதனைக் கிட்டுவது மெக்காலம்"},{"L1":"ஒட்டாம லொட்டிநிற்கும் உடலுமுயிரும் பிரித்தே","L2":"எட்டாப் பழம்பதிக்கிங் கேணிவைப்ப தெக்காலம்"},{"L1":"பாசத்தை நீக்கிப் பசுவைப்பதியில் விட்டு","L2":"நேசத்தி னுள்ளே நினைந்திருப்ப தெக்காலம்"},{"L1":"ஆசார நேய அனுட்டானமும் மறந்து","L2":"பேசா மெய்ஞ் ஞானநிலைப் பெற்றிருப்ப தெக்காலம்"},{"L1":"பல்லாயி ரங்கோடிப் பகிரண்ட மும்படைப்பே","L2":"அல்லாது வேறில்லையென்று அறிவதினி யெக்காலம்"},{"L1":"ஆதிமுத லாகிநின்ற அரியென்ற வட்சரத்தை","L2":"ஓதி யறிந்துள்ளே யுணர்வதினி யெக்காலம்"},{"L1":"சாத்திரத்தைச் சுட்டுச் சதுர்மறையைப் பொய்யாக்கிச்","L2":"சூத்திரத்தைக் கண்டு துயரறுப்ப தெக்காலம்"},{"L1":"அல்லும் பகலுமென்றன் அறிவையறி வாலறிந்த","L2":"சொல்லும் முறைமறந்து தூங்குவது மெக்காலம்"},{"L1":"இயங்குஞ் சராசரத்தில் எள்ளுமெண்ணெ யும்போல","L2":"முயங்குமந்த வேத முடிவறிவ தெக்காலம்"},{"L1":"ஊனாகி யூனில் உயிராகி யெவ்வுலகுந்","L2":"தானாகி நின்ற தனையறியவ தெக்காலம்"},{"L1":"என்னைவிட்டு நீங்காம என்னிடத்து நீயிருக்க","L2":"உன்னைவிட்டு நீங்கா தொருப்படுவ தெக்காலம்"},{"L1":"இன்னதென்று சொல்லவொண்ணா எல்லையற்றவான் பொருளைச்","L2":"சொன்ன தென்று நானறிந்து சொல்வதினி யெக்காலம்"},{"L1":"மனதையொரு வில்லாக்கி வான்பொறியை நாணாக்கி","L2":"எனதறிவை அம்பாக்கி எய்வதினி யெக்காலம்"},{"L1":"என்னை இறக்கவெய்தே என்பதியை யீடழித்த","L2":"உன்னை வெளியில்வைத்தே ஒளித்துநிற்ப தெக்காலம்"},{"L1":"கடத்துகின்ற தோணிதனைக் கழைகள் குத்தி விட்டாற்போல்","L2":"நடத்துகின்ற சித்திரத்தை நானறிவ தெக்காலம்"},{"L1":"நின்றநிலை பேராமல் நினைவிலொன்றும் சாராமல்","L2":"சென்றநிலை முத்தியென்று சேர்ந்தறிவ தெக்காலம்"},{"L1":"பொன்னும் வெள்ளியும் பூண்ட பொற்பதத்தை யுள்ளமைத்து","L2":"மின்னு மொளிவெளியே விட்டடைப்ப தெக்காலம்"},{"L1":"கூட்டிலடைப் பட்டபுழு குளவியுருக் கொண்டதுபோல்","L2":"வீட்டிலடைப் பட்டருளை வேண்டுவது மெக்காலம்"},{"L1":"கடலில் ஒளித்திருந்த கனலெழுந்து வந்தாற்போல்","L2":"உடலில் ஒளித்தசிவம் ஒளிசெய்வ தெக்காலம்"},{"L1":"அருணப் பிரகாசம் அஇண்டமெங்கும் போர்த்ததுபோல்","L2":"கருணைத் திருவடியில் கலந்துநிற்ப தெக்காலம்"},{"L1":"பொன்னிற் பலவிதமாம் பூரணமுண் டானாது போல்","L2":"உன்னிற் பிறந்ததுன்னில் ஒடுங்குவது மெக்காலம்"},{"L1":"நாயிற் கடைப்பிறப்பாய் நான்பிறந்த துன்பமற","L2":"வேயிற் கனலொளிபோல் விளங்குவது மெக்காலம்"},{"L1":"சூரிய காந்தியொளி சூழ்ந்து பஞ்சைச் சுட்டதுபோல்","L2":"ஆரியன் தோற்றத் தருள்பெறுவ தெக்காலம்"},{"L1":"இரும்பிற் கனல்மூட்டி இவ்வுருபோய் அவ்வுருவாய்க்","L2":"கரும்பிற் சுவைரசத்தைக் கண்டறிவ தெக்காலம்"},{"L1":"கருக்கொண்ட முட்டைதனை கடலாமை தானினைக்க","L2":"உருக்கொண்டவாறதுபோல் உனையடைவ தெக்காலம்"},{"L1":"வீடுவிட்டுப் பாய்ந்து வெளியில் வருவார்போல்","L2":"கூடுவிட்டுப் பாயுங் குறிப்பறிவ தெக்காலம்"},{"L1":"கடைந்த வெண்ணை மோரிற் கலவாத வாறதுபோல்","L2":"உடைந்து தமியேன் உனைக்காண்ப தெக்காலம்"},{"L1":"இருளை ஒளிவிழுங்கி ஏகவுருக் கொண்டாற்போல்","L2":"அருளை விழுங்குமிருல் உகன்றுநிற்ப தெக்காலம்"},{"L1":"மின்னெழுந்து மின்னொடுங்கி விண்ணில் உறைந்தாற்போல்","L2":"என்னுள்நின்றது என்னுள்ளே யானறிவ தெக்காலம்"},{"L1":"கண்ட புனற்குடத்திற் கதிரொளிகள் பாய்ந்தாற்போல்","L2":"கொண்ட சொரூபமதைக் கூர்ந்தறிவ தெக்காலம்"},{"L1":"பூணுகின்ற பொன்னணிந்தாற் பொன்சுமக்குமோ வுடலை","L2":"காணுகின்ற என்கருத்திற் கண்டறிவ தெக்காலம்"},{"L1":"செம்பிற் களிம்புபோற் சிவத்தை விழுங்குமிக","L2":"வெம்பிநின்ற மும்மலத்தை வேறுசெய்வ தெக்காலம்"},{"L1":"ஆவியுங் காயமும்போல் ஆத்துமத்து நின்றதனைப்","L2":"பாவி யறிந்துமனம் பற்றிநிற்ப தெக்காலம்"},{"L1":"ஊமைக் கனாக்கண் டுரைக்கறியா இன்பமதை","L2":"நாமறிந்து கொள்வதற்கு நாள்வருவ தெக்காலம்"},{"L1":"சாகாச் சிவனடியைத் தப்பாதார் எப்போதும்","L2":"போகா உடலகன்று போவதென்ப தெக்காலம்"},{"L1":"நிட்டை தனைவிட்டு நினைவறிவு தப்பவிட்டு","L2":"வெட்ட வெளியில் விரவிநிற்ப தெக்காலம்"},{"L1":"வெட்டவெளி தன்னில் விளைந்த வெம்பாதத்தை","L2":"திட்டமுடன் கண்டு தெளிவதினி யெக்காலம்"},{"L1":"எங்கும் பரவடிவாய் என்வடிவு நின்வடிவாய்க்","L2":"கங்குல்பக லின்றியுனைக் கண்டிருப்ப தெக்காலம்"},{"L1":"உண்டதுவும் மாதருடன் கூடிச் சேர்ந்தின்பங்","L2":"கண்டதுவு நீயெனவே கண்டு கொள்வ தெக்காலம்"},{"L1":"ஈமென்று கேட்டதுவும் என்னுள்ளே நின்றதுவும்","L2":"ஓமென்று சொன்னதுவும் உற்றறிவ தெக்காலம்"},{"L1":"சத்தம் பிறந்தவிடந் தன்மயமாய் நின்றவிடஞ்","L2":"சித்தம் பிறந்தவிடந் தேர்ந்தறிவ தெக்காலம்"},{"L1":"போக்கு வரவும் புறம்புள்ளு மாகிநின்றும்","L2":"தாக்கு மொரு பொருளைச் சந்திப்ப தெக்காலம்"},{"L1":"நானெனவு நீயெனவு நாமிரண்டு மற்றொன்றும்","L2":"நீயெனவே சிந்தைதனி நேற்படுவ தெக்காலம்"},{"L1":"அறிவையறி வாலறிந்தே அறிவும் அறிவுதனில்","L2":"பிறிவுபட நில்லாமல் பிடிப்பதினி யெக்காலம்"},{"L1":"நீடும் புவனமெல்லாம் நிறைந்துசிந் தூரமதாய்","L2":"ஆடும் திருக்கூத்தை அறிவதினி யெக்காலம்"},{"L1":"தித்தியென்ற கூத்தும் திருச்சிலம்பி னோசைகளும்","L2":"பத்தியுடனே கேட்டுப் பணிவதினி யெக்காலம்"},{"L1":"நயனத் திடைவெளிபோய் நண்ணும் பரவெளியில்","L2":"சயனத் திருந்து தலைப்படுவ தெக்காலம்"},{"L1":"அருவி மலைநடுவே ஆயிரக்கால் மண்டபத்தில்","L2":"திருவிளையா டற்கண்டு தெரிசிப்ப தெக்காலம்"},{"L1":"மீனைமிக வுண்டு நக்கி விக்கிநின்ற கொக்கதுபோல்","L2":"தேனைமிக வுண்டு தெவிட்டிநிற்ப தெக்காலம்"},{"L1":"பொல்லாத காயமதைப் போட்டு விடுக்குமுன்னே","L2":"கல்லாவின் பால்கறப்பக் கற்பதினி யெக்காலம்"},{"L1":"வெட்டவெளிக் குள்ளே விளங்குஞ் சதாசிவத்தைக்","L2":"கிட்டிவரத் தேடிக் கிருபை செய்வ தெக்காலம்"},{"L1":"பேரறிவி லேமனதை பேசாம லேயிருத்தி","L2":"ஓரறிவி லென்னாளும் ஊன்றிநிற்ப தெக்காலம்"},{"L1":"அத்துவிதம் போலுமென்றன் ஆத்துமத்தினுள்ளிருந்து","L2":"முத்திதர நின்ற முறையறிவ தெக்காலம்"},{"L1":"நானின்ற பாசமதில் நானிருந்து மாளாமல்","L2":"நீநின்ற கோலமதில் நிரவிநிற்ப தெக்காலம்"},{"L1":"எள்ளும்கரும்பும் எழுமலரும் காயமும்போல்","L2":"உள்ளும் புறம்புநின்ற துற்றறிவ தெக்காலம்"},{"L1":"அன்னம் புனலைவகுத் தமிர்தத்தை யுண்டதுபோல்","L2":"என்னைவகுத் துன்னை இனிக்காண்பதெக்காலம்"},{"L1":"அந்தரத்தில் நீர் பூத் தலர்ந்தெழுந்த தாமரைபோல்","L2":"சிந்தைவைத்துக் கண்டு தெரிசிப்ப தெக்காலம்"},{"L1":"பிறப்பும் இறப்புமற்றுப் பேச்சுமற்று மூச்சுமற்று","L2":"மறப்பும் நினைப்புமற்று மாண்டிருப்ப தெக்காலம்"},{"L1":"மன்னும் பரவெளியை மனவெளியில் அடைத்தறிவை","L2":"என்னு ளொருநினைவை எழுப்பிநிற்ப தெக்காலம்"},{"L1":"ஆசைகொண்டமாதர் அடைகனவு நீக்கியுன்மேல்","L2":"ஓசைகொண்டு நானும் ஒடுங்குவது மெக்காலம்"},{"L1":"தன்னுயிரைக் கொண்டு தான்றிரிந்த வாறதுபோல்","L2":"உன்னுயிரைக் கொண்டிங் கொடுங்குவது மெக்காலம்"},{"L1":"சேற்றிற் கிளைநாட்டுந் திடமாம் உடலையினிக்","L2":"காற்றிலுழல் சூத்திரமாய்க் காண்பதினி யெக்காலம்"},{"L1":"என்வசமுங் கெட்டிங் கிருந்தவச மும்மழிந்து","L2":"தன்வசமுங் கெட்டருளைச் சார்ந்திருப்ப தெக்காலம்"},{"L1":"தன்னை மறந்து தலத்து நிலைமறந்து","L2":"கன்மம் மறந்து கதி பெறவ தெக்காலம்"},{"L1":"என்னை யென்னிலே மறைந்தே இருந்தபதி யும்மறந்து","L2":"தன்னையுந் தானேமறந்து தனித்திருப்ப தெக்காலம்"},{"L1":"தன்னையுந் தானேமறந்து தலைவாசற் றாழ்போட்டே","L2":"உன்னைநினைந் துள்ளே யுறங்குவது மெக்காலம்"},{"L1":"இணைபிரிந்த போதிலன்றி யின்பமுறும் அன்றிலைப்போல்","L2":"துணைபிரிந்த போதருள்நூல் தொடர்ந்து கொள்வ தெக்காலம்"},{"L1":"ஆட்டம் ஒன்றுமில்லாமல் அசைவுசற்றுங் காணாமல்","L2":"தேட்டமற்ற வான்பொருளைத் தேடுவது மெக்காலம்"},{"L1":"முன்னைவினை யாலறிவு முற்றாமற் பின்மறைந்தால்","L2":"அன்னை தனைத்தேடி அமுதுண்ப தெக்காலம்"},{"L1":"கள்ளுண் டவன்போற் களிதருமா னந்தமதால்","L2":"தள்ளுண்டு நின்றாடித் தடைப்படுவ தெக்காலம்"},{"L1":"தானென்ற ஆணவமுந் தத்துவமுங் கெட்டொழிந்தே","L2":"ஏனென்ற பேச்சுமிலா திலங்குவது மெக்காலம்"},{"L1":"நானவனாய்க் காண்பதெல்லா ஞானவிழி யாலறிந்து","L2":"தானவனாய் நின்று சரணடைவ தெக்காலம்"},{"L1":"தானந்த மில்லாத தற்பரத்தி னூடுருவி","L2":"ஆனந்தங் கண்டே அமர்ந்திருப்ப தெக்காலம்"},{"L1":"உற்ற வெளிதனிலே உற்றுப்பார்த் தந்தரத்தே","L2":"மற்ற மறமாய்கை மாள்வதினி யெக்காலம்"},{"L1":"ஏடலர்ந்த பங்கயமும் இருகருணை நேத்திரமுந்","L2":"தோடணிந்த குண்டலமுந் தோன்றுவது மெக்காலம்"},{"L1":"ஐயாமும் ஆறு அகன்று வெறுவெளியில்","L2":"மையிருளில் நின்றமனம் மாள்வதினி யெக்காலம்"},{"L1":"காட்டும் அருண்ஞானக் கடலிலன்புக் கப்பல்விட்டு","L2":"மூட்டுங்கரு ணைக்கடலில் மூழ்குவது மெக்காலம்"},{"L1":"நானாரோ நீயாரோ நன்றாம் பரமான","L2":"தானோரோ வென்றுணர்ந்து தவமுடிப்ப தெக்காலம்"},{"L1":"எவரவர்க ளெப்படிகண் டெந்தப்படி நினைத்தார்","L2":"அவரவர்க் கப்படிநின் றானென்ப தெக்காலம்"},{"L1":"உற்றுற்றுப் பார்க்க வொளிதருமா னந்தமதை","L2":"நெற்றிக்கு நேர்கண்டு நிலைப்பதினி யெக்காலம்"},{"L1":"விளங்குகின்ற தாரகையை வெய்யோன் மறைத்தாற்போல்","L2":"களங்கமற வுன்காட்சி கண்டறிவ தெக்காலம்"},{"L1":"என்னையே நானறியேன் இந்தவண்ணஞ் சொன்னதெல்லாம்","L2":"முன்னையோர் கைக்கொள்ள முன்பணிவ தெக்காலம்"},{"L1":"மாயத்தை நீக்கி வருவினையைப் பாழாக்கிக்","L2":"காயத்தை வேறாக்கிக் காண்பதுனை எக்காலம"},{"L1":"ஐஞ்சு கரத்தானை அடியிணையைப் போற்றிசெய்து","L2":"நெஞ்சிற் பொருந்தி நிலைபெறுவ தெக்காலம்."}]}
